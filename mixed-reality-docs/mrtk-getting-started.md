---
title: Guida introduttiva a MRTK versione 2
description: Per i nuovi sviluppatori interessati a usufruire dei vantaggi offerti da MRTK
author: cre8ivepark
ms.author: dongpark
ms.date: 05/15/2019
ms.topic: article
ms.localizationpriority: high
keywords: Windows Mixed Reality, test, Mixed Reality Toolkit, MRTK versione 2, MRTK, strumenti, SDK, HoloLens, HoloLens 2
ms.openlocfilehash: fc9638f405604bed7c7531ace0977a88509e91b5
ms.sourcegitcommit: 9df82dba06a91a8d2cedbe38a4328f8b86bb2146
ms.translationtype: HT
ms.contentlocale: it-IT
ms.lasthandoff: 04/29/2020
ms.locfileid: "74491095"
---
# <a name="getting-started-with-mrtk-v2"></a>Introduzione a MRTK v2

## <a name="mrtk-getting-started-guide"></a>Guida introduttiva a MRTK
Per informazioni dettagliate su come iniziare a usare MRTK V2, vedi la [Guida introduttiva a MRTK](https://microsoft.github.io/MixedRealityToolkit-Unity/Documentation/GettingStartedWithTheMRTK.html).

## <a name="what-is-mixed-reality-toolkit-mrtk"></a>Che cos'è Mixed Reality Toolkit (MRTK)?
MRTK è un toolkit open source eccezionale, disponibile da quando il dispositivo HoloLens è stato rilasciato per la prima volta, ma che oggi non sarebbe così efficace senza i preziosi contributi della nostra community di sviluppatori. Negli ultimi tre anni abbiamo acquisito feedback dalla nostra community di sviluppatori e abbiamo creato MRTK v2 tenendo conto delle loro principali esigenze e segnalazioni.  

MRTK v2 con Unity è un kit di sviluppo multipiattaforma open source per applicazioni di realtà mista.  MRTK versione 2 consente di accelerare lo sviluppo di applicazioni destinate a Microsoft HoloLens, ai visori VR immersive di Windows Mixed Reality e alla piattaforma OpenVR. Il progetto mira a ridurre le barriere di accesso alla creazione di applicazioni di realtà mista e contribuire alle attività della community per continuare a fare progressi insieme. 

Per altre informazioni, visita il [portale della documentazione di MRTK](https://microsoft.github.io/MixedRealityToolkit-Unity/README.html).

## <a name="new-with-mrtk-v2"></a>Novità di MRTK v2
È importante sottolineare l'impegno che abbiamo dedicato a questi strumenti della piattaforma.  In realtà, abbiamo usato proprio MRTK versione 2 per sviluppare le nostre esperienze integrate, come l'esperienza di installazione (OOBE) e l'applicazione per l'apprendimento basato sulla realtà mista.  Probabilmente avrai l'occasione anche di vedere nuove funzionalità di HoloLens 2 esposte tramite MRTK prima del rilascio, perché crediamo che questo sia il modo migliore per sviluppare sulla nostra piattaforma. 

### <a name="modular"></a>Modularità
Il toolkit è stato creato in modo modulare, quindi non è necessario includerlo per intero nel progetto.  Questa caratteristica presenta alcuni vantaggi.  Consente di limitare le dimensioni del progetto e ne semplifica la gestione.  Inoltre, poiché il toolkit è stato creato con oggetti gestibili tramite script ed è dotato di interfaccia, puoi anche sostituire i componenti inclusi nel toolkit con componenti personalizzati, per supportare altri servizi, sistemi e piattaforme.

### <a name="cross-platform"></a>Multipiattaforma
Il toolkit include il supporto per più piattaforme.  Anche se questo non significa che ogni singola piattaforma è supportata in modo predefinito, abbiamo fatto in modo che nessuna parte del codice del toolkit smetta di funzionare nel caso in cui tu scelga di configurare altre piattaforme di destinazione per la tua build.  L'affidabilità e l'estendibilità che caratterizzano la progettazione modulare ti aiuteranno a seguire la strada giusta per supportare più piattaforme, come ARCore, ARKit e OpenVR.

### <a name="performant"></a>Ottime prestazioni
Dovendo lavorare con piattaforme mobili, abbiamo realizzato il toolkit tenendo sempre ben presenti le prestazioni.  Questo è un aspetto molto importante e volevamo essere sicuri che gli strumenti funzionassero nel modo giusto.

## <a name="see-also"></a>Vedi anche
* [Guida introduttiva a MRTK](https://microsoft.github.io/MixedRealityToolkit-Unity/Documentation/GettingStartedWithTheMRTK.html)
* [Home page della documentazione di MRTK](https://microsoft.github.io/MixedRealityToolkit-Unity/README.html)
* [Installare gli strumenti](install-the-tools.md)
* [Conversione da HTK/MRTK a MRTK versione 2](https://microsoft.github.io/MixedRealityToolkit-Unity/Documentation/HTKToMRTKPortingGuide.html)
